29

rica primo conjunctum. Ejusmodi consilii mutatio per
juveniles Luciani annos instituta ex ejus scriptis non
satis apparet. Proprio ille quidem modo, verumtamen
in dominantibus illius aevi rhetoricis studiis, tamdiu
versatus videtur, donec perfecto ingenio, sed plus
dimidia aetatis parte confecta, ab iis se ipse sejun-
geret, ut aequalium irrisor ac censor per reliquam

suam vitam, nova plane et singulari via insisteret.

—quff

IV.

DE LUCIANI SCRIPTIS SOPHISTICIS.

E scriptis Luciam, quae ad nostra tempora perve-
nerunt, longe plura referenda sunt ad posteriorem
vitae partem, quam ad eam ‚ de qua nunc agimus,
juvenilem atque sophisticam. Sophistica autem indo-
les, quum in quibusdam sponte appareat, in aliis
difficilis est existimatu, Nam, quod supra monuimus,
ad magnam formae et argumenti varietatem artem
sophistarum se extendisse, id ejusmodi est, ut in
legendo dubius interdum sis, formaene commendatio
in pertractanda matcrie a scriptore potissimum re-
specta suerit, an plane serio et proprio quodam con-
silio res agatur. Itaque ubi externa, quod in plerisque
accidit, indicia absunt, sententiae oportet rationem
et libri omnino characterem cum peculiari illo chara-
ctere conferre: quem maturum Luciani ingenium ipsius

scriptis impressit. Cujus quidem distinguendi rationis

